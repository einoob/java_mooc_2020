# Lentokenttä

Lentokenttä-tehtävässä toteutetaan lentokentän hallintasovellus. Lentokentän hallintasovelluksessa hallinnoidaan lentokoneita ja lentoja. Lentokoneista tiedetään aina tunnus ja kapasiteetti. Lennoista tiedetään lennon lentokone, lähtöpaikan tunnus (esim. HEL) ja kohdepaikan tunnus (esim. BAL).

Sekä lentokoneita että lentoja voi olla useita. Samalla lentokoneella voidaan myös lentää useita eri lentoja.

Sovelluksen tulee toimia kahdessa vaiheessa: ensin syötetään lentokoneiden ja lentojen tietoja hallintakäyttöliittymässä, jonka jälkeen siirrytään lentopalvelun käyttöön. Lentopalvelussa on kolme toimintoa; lentokoneiden tulostaminen, lentojen tulostaminen, ja lentokoneen tietojen tulostaminen. Tämän lisäksi käyttäjä voi poistua ohjelmasta valitsemalla vaihtoehdon x. Jos käyttäjä syöttää epäkelvon komennon, kysytään komentoa uudestaan.

Saat suunnitella rakenteen vapaasti. Käyttöliittymän ulkomuoto sekä vaaditut komennot on määritelty ennalta.
